<!DOCTYPE html>
<html>
<head>
<style>
p {
  text-indent: -50px;
  padding-left: 50px;
    margin: 0;
}
</style>
</head>
<body>
<p>1 Menneske, din egen magt
<p>gør dig svimmel og forsagt,
<p>du skal selv på denne klode
<p>skelne ondskab fra det gode,
<p>dybt ansvarlig for din jord.
<p> <br>
<p>2  Du skal bringe verden fred,
<p>dagligt brød og kærlighed.
<p>Livets Gud har dine hænder,
<p>derfor er det dig, han sender,
<p>når din næste lider nød.
<p><br>
<p>3 Du skal værne det, der gror
<p>overalt på denne jord.
<p>Gennem dine varme hænder,
<p>dine ansigtstræk, de kender,
<p>kommer Gud til sine børn.
<p><br>
<p>4 Ingen træffer livets Gud
<p>mellem fjerne stjerneskud.
<p>Han er Gud blandt mænd og kvinder,
<p>der hvor han hver morgen finder
<p>redskab for sin kærlighed.
<p><br>
<p>5 Menneske, dit liv er stort,
<p>uden dig blir intet gjort,
<p>synker du til bunds i sorgen,
<p>rejser Gud dig op i morgen
<p>med din næstes milde hånd.
<p><br>
<p>6 I det blanke morgengry
<p>skaber Gud dit liv på ny.
<p>Dag er optakt, muligheder
<p>for at hjælpe dem, der beder
<p>om et værdigt liv på jord.
<p><br>
<p>7 Og når du har brugt din dag
<p>til det sidste åndedrag,
<p>standser Gud din gråd og klage,
<p>tar en misbrugt dag tilbage,
<p>nådig skjult i evighed.




</body>
</html>

